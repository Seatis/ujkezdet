---
title: Hohn Krisztina
role: elnök, <br /> Országgyűlési képviselő Új Kezdet-LMP frakció, <br />az Országgyűlés Költségvetési Bizottságának alelnöke
layout: boardmember
order: 2
email: hohn.krisztina@ujkezdet.hu
phone:
thumb: "/img/team/hohn_krisztina-thumb.png"
url: "/tag/hohn/"
class: uk-quote
---

<br>
<div class="text-center"><iframe width="560" height="315" src="https://www.youtube.com/embed/Wxo3quAdlYw" frameborder="0" allowfullscreen></iframe></div>
<br>

Üdvözlöm az oldalamon!

Hohn Krisztina vagyok, anya, feleség, országgyűlési képviselő! 1972-ben születtem Komlón, ahol általános - és középiskolai tanulmányaimat is végeztem. A Pécsi Tudományegyetemen szereztem főiskolai diplomát művelődésszervező szakon, településfejlesztő specializáción.

Hiszek az élethosszig tartó tanulásban, ezért jelenleg is tanulok a PTE Bölcsésztudományi Karán, kulturális mediátor szakon. 2006-tól, 12 évig polgármester voltam Mánfán. 2018 óta vagyok országgyűlési képviselő, a költségvetési bizottság alelnökeként is tevékenykedem. Egy jó ideje már, hogy Gödöllőn is van otthonom és sokat foglalkozom a térség és az itt élők gondjaival, problémáival. Mivel szerencsére egyre többen fordulnak hozzám bizalommal, ezért 2020-ban megnyitottam képviselői irodámat Gödöllő központjában, így a térségben élőkkel könnyebbé vált a kapcsolattartás. Rendszeresen tartok fogadóórákat, lehetőséget teremtve a személyes találkozásokra. Megérdemli ez a térség, hogy ne csupán képviselője, hanem valósi képviselete legyen! Az erős ellenzéki szövetség (LMP, Jobbik, Párbeszéd, MSZP, MMM, Új Kezdet Párt) támogatását élvezve szeretném folytatni a megkezdett munkát. Célom, hogy Magyarország élhető és szabad ország legyen, ahol nem az számít, hogy milyen pártot kedvelünk, ahol valóban sajtó és szólásszabadság van! Ahol nem kell behódolni a kormánynak és nem a kötelező szavazaton múlik a megélhetés! Tűrhetetlen, hogy gyermekeink, unokáink ebben a megosztott, gyűlölködő közhangulatban nőjenek fel. Megengedhetetlen, hogy családjaiktól távol tudjanak csak megélhetést biztosítani maguknak. Sokan megkérdezik, hogy miért Gödöllőn indulok? Rengeteg szállal kötődöm a városhoz, amely már egy jó ideje a második otthonom. Többször képviseltem a térség ügyeit a parlamenti üléseken, a bizottságokban és a továbbiakban is ezt fogom tenni! Szerintem nem az számít, hogy hol születtünk, vagy hova jártunk iskolába, hanem az, hogy van e bennünk elég kitartás és tenni akarás. Ebbe a térségbe ilyen képviselő kell! Elege van az Arroganciából, az Alattomosságból, az Agresszióból? Akkor válassza a B-t! A 4B-t! BECSÜLET, BIZALOM, BIZTONSÁG, BÉKESSÉG! Ebben hiszek, és ezért dolgozom.

**Hohn Krisztina**
<br>*Új Kezdet*