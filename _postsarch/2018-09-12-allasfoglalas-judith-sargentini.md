---
layout: page
title: Az Új Kezdet Párt állásfoglalása Judith Sargentini jelentéséről
date: 2018-09-12 10:00:00
thumb: /img/news/201809121000.jpg
link: /cikk/2018-09-12-allasfoglalas-judith-sargentini
---

*Az Új Kezdet Párt véleménye szerint a magyar kormánynak meg kell tennie a a szükséges lépéseket Magyarország  demokratikus jogállamiságának visszaállítására.*

Bár a kormány a Sargentini-féle  jelentésből szinte csakis és kizárólag  a bevándorlással foglalkozik, a valóság az, hogy a migrációs kérdés mindössze egy a tizenkét pontból, és nem is ebben a pontban találhatóak a legsúlyosabb problémák az országot illetően.

A jelentés 11 pontja foglalkozik a demokratikus intézmények és jogok kérdésével, ami Magyarországon leépülőben van. Az intézkedések nem a magyar emberek ellen irányulnak, hanem a kormány cselekedetei ellen. A jelentés a jogállamiságot alapjaiban veszélyeztető jelenségekre hívják fel a figyelmet. Ilyenek elsősorban a Kormány igazságszolgáltatás függetlenségét veszélyeztető lépései, a fékek és ellensúlyok rendszerének hiányosságai, a hatalmi ágak szétválasztásának csorbítása, a nepotizmus és a korrupció.
Mindezek következtében a jog uralma megingott Magyarországon, a szédítő ütemben és sokszor átgondolatlanul változó törvények iránti tisztelet alábbhagyott, és a bírák tekintélye is megkopott.

A központi kormányzat pazarlásával párhuzamosan durva, az alapvető működést is akadályozó megszorításokat látunk az egészségügyben, az iskolarendszerben és az önkormányzatok működésében is. A kormány ezzel akadályozza Magyarország polgárait a legalapvetőbb jogaik és érdekeik érvényesítésében, mind a jól működő és magas színvonalú oktatási és egészségügyi szolgáltatokhoz való hozzáférés, mind az autonóm önkormányzataik működtetése terén. A miniszterelnököt és kormányát illető kritika mindezekben a kérdésekben megalapozott.

Magyarország szavazati jogának megvonása figyelmeztetné a Kormányt, hogy nem mehet tovább a demokratikus intézmények leépítésében, éppen ezért az Új Kezdet elengedhetetlennek tartja, hogy a magyar kormány ezen pontokban minél előbb kezdje meg a változtatást, a demokrácia védelme érdekében. Amennyiben azt nem teszi meg félő, hogy az Európai Unió életbe lépteti a 7. cikkelyt, ami Európa történelmében eddig még soha nem történt meg. Nem engedhetjük meg, hogy mi legyünk az elsők, akikkel szemben ezt életbe kell léptetni.

*Az Új Kezdet Párt továbbra is fontosnak tartja a demokratikus jogok betartását és továbbra is az egységes Európa híve, és fontosnak tartja, hogy Magyarország továbbra is az Európai Unió teljes jogú tagja maradhasson.*